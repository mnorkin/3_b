Bakalauro baigiamojo darbo tikslas buvo sukurti programą, gebančią atpažinti jėgos jutikliais gautus signalus, priklausančius Parkinsono liga sergantiems pacientams. Darbas buvo pradėtas analogiškų sistemų apžvalga, buvo išskirtos sistemų trūkumai ir privalumai, susipažinta su įrankiais, kurie buvo panaudoti ankstesniuose darbuose. Signalų analizavimas buvo pradėtas nuo savybių išskyrimo. Rasta geriausiai subjektus atskirianti savybė, tačiau ji buvo problematiška savybių erdvėje, todėl reikėjo panaudoti dimensijų mažinimo įrankius. Sekantis žingsnis buvo klasifikatoriaus projektavimas. Kadangi duomenys savybių erdvėje buvo vienmačiai ir klasifikavimas vyko tik tarp dviejų duomenų klasių, uždaviniui spręsti buvo parinktas paprasčiausias klasifikavimo mechanizmas. Atlikta programos patikra parodė patenkinamus rezultatus prognozės atžvilgiu, tačiau papildomi bandymai turi būti atlikti su kitais subjektais.

Signalų apdorojimas, šablono atpažinimas, dimensijų mažinimas, klasifikavimas, Parkinsono liga sergančių eisenos analizė
